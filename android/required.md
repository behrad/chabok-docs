---
id: required
title: پیش‌نیازها
layout: android
permalink: android/required.html
prev: introducing.html
next: firebase.html
---

اولین اقدامی که شما برای شروع کار با چابک باید انجام دهید، [ایجاد یک حساب کاربری](https://chabokpush.com/register.html) است. به طور کلی حساب‌های چابک به دو بخش **آزمایشی (Sandbox)** و **عملیاتی (Production)** تقسیم می‌شوند. در ابتدا شما به طور پیش‌فرض با حساب آزمایشی آغاز می‌نمایید، سپس در صورت نیاز به ارتقا به حساب عملیاتی از [پنل خود بخش تنظیمات](https://doc.chabokpush.com/panel/settings.html#%D8%AF%D8%B1%D8%AE%D9%88%D8%A7%D8%B3%D8%AA-%D8%AD%D8%B3%D8%A7%D8%A8-%D8%B9%D9%85%D9%84%DB%8C%D8%A7%D8%AA%DB%8C) باید درخواست خود ا ثبت کنید. در صورتی هم که می‌خواهید از سرویس پوش‌نوتیفیکیشن چابک استفاده نمایید باید [کلیدهای گوگل را دریافت کنید](https://doc.chabokpush.com/android/required.html#دریافت-کلیدهای-گوگل).

<Br>

### ایجاد حساب چابک

برای ایجاد حساب کاربری کافیست در وبسایت چابک وارد [صفحه شروع کنید](https://chabokpush.com/register.html) شوید و حساب شخصی خود را ایجاد کنید. پس از ایجاد حساب، با مراجعه به [بخش تنظیمات پنل](https://doc.chabokpush.com/panel/settings.html#%D8%AF%D8%B3%D8%AA%D8%B1%D8%B3%DB%8C%D9%87%D8%A7-%D9%88-%D8%AA%D9%88%DA%A9%D9%86%D9%87%D8%A7) پارامترهای اتصال به چابک که در بخش راه‌اندازی چابک مورد نیاز است، در دسترس خواهد بود. 


### دریافت ‌کلیدهای گوگل

چابک وقتی که برنامه بسته باشد، با استفاده از سرویس GCM/FCM پوش‌نوتیفیکیشن را به برنامه شما ارسال می‌کند. برای این منظور شما نیاز به **Sender ID** و **Legacy server key** به عنوان پارامترهای اتصال به چابک دارید که باید از طریق سایت [فایربیس](https://console.firebase.google.com) نسبت به ایجاد آن اقدام نمایید. مراحل ایجاد حساب و دریافت اطلاعات در این قسمت توضیح داده شده است:


- با اکانت خود وارد شوید و به صفحه کنسول فایربیس بروید، اگر قبلا پروژه خود را ایجاد نکرده‌اید با استفاده از `add project` یک پروژه جدید ایجاد کرده و مشخصات لازم را وارد نمایید.

![عکس مربوطه](http://uupload.ir/files/189r_console.png)


روی نام پروژه خود کلیک کرده و سپس از منوی کناری با کلیک روی آیکون تنظیمات، گزینه `Project settings` را انتخاب نمایید،

![عکس مربوطه](http://uupload.ir/files/4zw7_screen_shot_2017-12-30_at_11.49.18_am.png)


سپس تب `CLOUD MESSAGING` را انتخاب نمایید،

![عکس مربوطه](http://uupload.ir/files/gx28_vjyi_clousd.png)


کلیدهای **Legacy server key** و **Sender ID** را به ترتیب در فیلدهای مربوطه در بخش تنظیمات پیشرفته حساب خود در پنل چابک وارد نمایید.

![عکس مربوطه](https://raw.githubusercontent.com/chabokpush/chabok-assets/master/chabok-docs/android/gcm.png)


> `نکته`: مقدار **Sender ID** علاوه بر این قسمت، به عنوان یکی از پارامترهای مقداردهی اولیه چابک نیز مورد استفاده قرار خواهد گرفت.


#### انتقال پروژه به Android Studio 

توضیحات ارائه شده در این مستند بر اساس ساختار پروژه در اندروید استودیو می‌باشد لذا اگر ساختار پروژه شما متفاوت است، گوگل در سایت مربوط به توسعه‌دهندگان اندروید توضیحاتی را درباره‌ی [نحوه‌ی انتقال پروژه به اندروید استودیو](https://developer.android.com/studio/intro/migrate.html) بیان کرده است.

#### دستگاه‌های مورد پشتیبانی

**تمامی گوشی‌های اندروید ۴ به بالا** قابلیت استفاده از چابک را دارند.

> `نکته`: برای گوشی‌هایی که به سرویس گوگل پلی مجهز نمی‌باشند امکان استفاده از سرویس GCM/FCM وجود ندارد و در این حالت چابک به صورت مستقل حتی در حالتی که برنامه بسته باشد، پوش را دریافت می‌نماید.

> `نکته`: برای گوشی‌هایی مانند شیاومی و هواوی که گزینه تنظیمات مربوط به برنامه‌های حفاظت شده دارند (ProtectedApps)، کاربر باید برنامه شما را در لیست برنامه‌های حفاظت شده فعال کند تا دریافت پوش در همه حالت‌ها امکان‌پذیر شود. برای اطلاعات بیشتر در این رابطه می‌توانید به [این لینک](https://doc.chabokpush.com/android/troubleshoot.html#%D8%AF%D9%82%D8%AA-%DA%A9%D9%86%DB%8C%D8%AF-%DA%A9%D9%87-%D8%A7%D9%BE%D9%84%DB%8C%DA%A9%DB%8C%D8%B4%D9%86-%D8%AF%D8%B1-%D8%AD%D8%A7%D9%84%D8%AA-force-stop-%D9%86%D8%A8%D8%A7%D8%B4%D8%AF) مراجعه نمایید.









