---
id: required
title: پیش‌نیازها
layout: android
permalink: android/required.html
prev: knowledge.html
next: gradle-setup.html
---

### ایجاد حساب چابک
اگر شما هنوز [حساب چابک](http://chabokpush.com) خود را ایجاد نکرده‌اید ابتدا آن را ایجاد نمایید. با مراجعه به بخش تنظیمات پنل، پارامترهای اتصال به چابک  که در بخش [راه‌اندازی چابک](application-class.html) مورد نیاز است، در دسترس خواهد بود. 

> `نکته :` کتابخانه چابک در حال حاضر برای اندروید ۴ به بالا در دسترس می‌باشد.



### دریافت ‌SENDERID از گوگل


 چابک وقتی که برنامه بسته باشد، با استفاده از سرویس GCM/FCM اعلان‌ها را به برنامه شما ارسال می‌کند، برای این منظور شما نیاز به SENDERID به عنوان یکی از پارامترهای اتصال به چابک دارید که باید از طریق سایت [فایربیس](https://firebase.google.com) نسبت به ایجاد آن اقدام نمایید.  مراحل ایجاد حساب و دریافت اطلاعات در این [پست](https://webkul.com/blog/generate-api-key-fcm-sender-id/) توضیح داده شده است.

برای گوشی‌هایی که به سرویس گوگل پلی مجهز نمی‌باشند امکان استفاده از سرویس GCM/FCM وجود ندارد و در این حالت چابک به صورت مستقل حتی در حالتی که برنامه بسته باشد، پوش را دریافت می‌نماید.

### انتقال پروژه به Android Studio 
توضیحات ارایه شده در این مستند بر اساس ساختار پروژه در اندروید استودیو می‌باشد لذا اگر ساختار پروژه شما متفاوت است، گوگل در سایت مربوط به توسعه‌دهندگان اندروید توضیحاتی را درباره ی [نحوه‌ی انتقال پروژه به اندروید استودیو](https://developer.android.com/studio/intro/migrate.html) بیان کرده است.

### دستگاه‌های مورد پشتیبانی

`تمامی گوشی‌های اندروید` قابلیت استفاده از چابک را دارند.

> `نکته`: برای گوشی‌هایی مانند شیاومی و هواوی که گزینه تنظیمات مربوط به برنامه‌های حفاظت شده
> دارند (ProtectedApps) کاربر باید برنامه شما را در لیست برنامه‌های
> حفاظت شده فعال کند تا دریافت پوش در همه حالت‌ها امکان‌پذیر شود




>`نکته:`  تمامی مراحلی که در این راهنما بیان شده، در یک پروژه [starter](https://github.com/chabokpush/chabok-starter-android) پیاده‌سازی شده است.
