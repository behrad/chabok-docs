---
id: introducing
title:  مفاهیم اولیه
layout: ios
permalink: ios/introducing.html
next: required.html
---

### پوش

 پوش‌ پیامی است که از سمت سرور به برنامه‌های موبایل و یا وب بدون اینکه کلاینت درخواستی برای دریافت آن‌ داشته باشد، ارسال می‌شود. این پیام‌ها معمولا برای ارسال اطلاعاتی مانند آخرین نتیجه بازی‌های ورزشی، اخبار حراجی‌ها و‌... حتی در حالت بسته بودن برنامه‌های موبایل یا وب سایت، مورد استفاده قرار می‌گیرد. در مدل سنتی کلاینت-سرور همیشه کلاینت شروع کننده ارتباط و ارسال کننده درخواست برای دریافت اطلاعات بود. اما در مدل‌های مدرن پیام‌رسانی به ارتباط‌های دوطرفه و لحظه‌ای نیاز است که بتوان حتی از سمت سرور نیز اطلاعاتی را هنگام نیاز به سمت کلاینت فرستاد.

### کانال

پیام رسانی بین سرور چابک و کلاینت‌ها روی کانال‌ انجام می شود. بنابراین برای دریافت پیام، کلاینت باید در کانال مربوط به آن عضو (subscribe) شود. چابک به طور پیش فرض کلاینت را عضو یک کانال خصوصی به ازای شناسه کاربر می‌کند. کانال‌ها به منظور گروه‌بندی کاربران برنامه شما استفاده می‌شوند و می‌توانید با استفاده از آن به سادگی پیامی را به صورت جمعی برای کاربران خود ارسال کنید. مثلا در یک اپلیکیشن اطلاع‌رسانی یا خبری، هر یک از کاربران در زمینه‌های مختلفی همچون اخبار سیاسی، ورزشی یا اجتماعی علاقه‌مندی خود را در برنامه ثبت می‌کنند و انتظار دارند پس از انتشار اخبار در زمینه موردنظر، بلافاصله از انتشار خبر جدید مطلع شوند. با استفاده از قابلیت ارسال پیام روی کانال‌ها می‌توانید با انتشار یک پیام، همه کاربرانی که در آن کانال عضو هستند را مطلع کنید.

### عضویت در کانال‌ها

 عمل عضویت کلاینت روی یک کانال خاص برای دریافت پیام‌های مربوط به آن راsubscribe نامیده می‌شود و لغو عضویت را unsubscribe می‌نامند.

### انتشار پیام

کلاینت می‌تواند با استفاده از سرویس چابک، به سمت سرور اطلاعاتی را ارسال نماید. عمل انتشار پیام از کلاینت به سرور publish نامیده می‌شود.

### تگ

برای دسته‌بندی کاربران براساس ویژگی‌های خاص به گروه‌های مختلف، می‌توانید از تگ استفاده کنید. به عنوان مثال،‌ کاربران را براساس گروه‌های سنی دسته‌بندی کرده و به هر یک از آنها پیام‌های مربوطه را ارسال نمایید.