---
id: usecase-automated-push
title: موارد استفاده - پوش خودکار
layout: panel
permalink: panel/usecase-automated-push.html
---

برای ارسال پوش‌ با تاثیرگذاری حداکثر، **زمان ارسال** و **هدفمندی محتوا** با توجه به تجربه کاربر در اپلیکیشن شما بسیار مهم است. پوش خودکار یکی از انواع پوش‌های زمان‌بندی چابک است که به شما امکان می‌دهد تا پوش‌های هدفمندی را براساس **رفتار** کاربر در اپلیکیشنتان کار بگذارید. با توجه به اینکه چابک به ورت لحظه‌ای رفتار کاربرانتان را رصد می‌کند، با این کار به محض بروز آن رفتار (رویداد دلخواه) از کاربر پوش شما به صورت **خودکار** ارسال می‌شود. 

پوش خودکار چابک، رفتار یا رویداد محور است به این معنی که **وقوع رویداد** آن را فعال می‌کند. انتخاب و تعیین رویداد هم کاملا در اختیار شما است و می‌توانید بدون محدودیت و با توجه به حوزه اپلیکیشنتان رویداد تعیین کنید. رویدادها می‌توانند کلیک‌ها، افزودن به سبد خرید، فروش‌ها، صفحات بازدید شده، ایجاد یا ورود به حساب کاربری، عضویت در خبرنامه، مقاله‌های مطالعه شده و ... باشند.

<Br>

### کارهایی که با پوش خودکار می‌توانید انجام دهید

پس از آشنایی با مفهوم پوش خودکار، برخی از موارد کاربرد این قابلیت را بررسی می‌کنیم:

- از نهایی کردن خریدهای کاربرانتان اطمینان یابید

اگر مدت زمان قابل توجهی از افزوده‌ شدن محصول به سبد کاربر گذشته باشد، شما می‌توانید به صورت خودکار با تعیین آن مدت زمان و حتی توقف آن با رویداد **خرید** کاربر را به نهایی کردن خرید خود تشویق کنید. 

- تعامل مجدد ایجاد کنید

اگر مدت زمان قابل توجهی از مرحله جدید نرفتن کاربر در بازی شما گذشته باشد، می‌توانید کمکی را مانند جان اضافه به او پیشنهاد دهید.

- کاربر را یاد‌آوری کنید

مثلا اگر کاربری مقاله‌ای را ذخیره کرده اما مطالعه آن را فراموش کرده باشد، می‌توانید پس از یک یا چند روز یاد‌آوری کنید. 

- به کاربر خوش‌آمد بگویید

به کاربر در اولین بازدید یا ایجاد حساب کاربری خوش‌آمد بگویید.

این مثال فقط چند مورد از کاربرد‌های پوش‌خودکار هستند و شما می‌توانید با توجه به حوزه فعالیت اپلیکیشنتان پوش‌های خود را برای تاثیرگذاری بیشتر خودکار کنید.

<Br>

### پیاده‌سازی یک پوش‌ خودکار با چابک

نحوه استفاده از پوش‌ خودکار در چابک بسیار ساده و سریع است. به عنوان مثال شما می‌خواهید خرید‌های اپلیکیشنتان را با پوش خودکار افزایش دهید. برای این کار یک پوش خودکار را برای کاربرانی که به سبد خرید خود محصول اضافه کرده‌اند را کار می‌گذارید. به مراحل زیر توجه کنید:

۱- ابتدا از تعریف کردن رویدادهای مورد نیاز خود برای رصد آن‌ها توسط چابک اطمینان یابید. در این مثال ما به دو رویداد **افزودن به سبد خرید** به عنوان رویداد فعال‌کننده و رویداد **خرید** به عنوان رویداد متوقف کننده نیاز داریم. 

۲- به صفحه ارسال پیام متنی بروید و پوش خود را طراحی کنید. پس از آن در باکس **زمان ارسال** گزینه **خودکار** را انتخاب کنید.

 ![عکس مربوطه](http://uupload.ir/files/52jr_autopush.png)

در آخر با مشخص کردن سیاست تحویل پوش خودتان را کار می‌گذارید. 

۳- برای مشاهده عملکرد پوش خودکار خود به صفحه **پیام‌ها** پنل بروید و تب **کمپین‌های خودکار** را باز کنید. از این طریق می‌توانید آمار لحظه‌ای تحویل این پوش‌ها را کنترل کنید. 

 ![عکس مربوطه](http://uupload.ir/files/4h5i_autopushcampaign.png)
