---
id: dashboard
title: داشبورد
layout: panel
permalink: panel/dashboard.html
next: send.html
prev: introducing.html

---
### نگاه کلی

اولین قسمت پنل چابک به داشبورد اختصاص دارد. داشبورد در دو قسمت اصلی **کاربران** و **دسته‌ها** آمار تحلیلی کاربران‌تان را برای کمک به درک رفتارشان در اختیار شما قرار می‌دهد. آمار این صفحه **لحظه‌ای** است و به صورت آنی به‌ روز‌ رسانی می‌شود. برای درک راحت‌تر این آمار معیار‌های مختلف در قالب نمودار‌های متنوع و کاربردی نشان داده شده است.

![عکس مربوطه](http://uupload.ir/files/uw1b_dashboarddl.png)

 برای نگهداری این آمار می‌توانید هر یک از نمودار‌ها را در فرمت‌های `PNG` ،`JPEG` و `PDF` ذخیره کنید و یا مستقیما آن‌ها را چاپ نمایید. 

### کاربران

در قسمت بالای تب **کاربران**، معیارهایی از عملکرد اپ شما به صورت کلی آمده است تا روزانه برای آگاهی از آخرین تغییرات آن‌ها را بررسی نمایید. این معیارها عبارتند از تعداد کل **نصب** (با در نظر گرفتن نصب هر فرد (**یکتا**)، **کاربر فعال** و **تعداد حذف**)، **کاربر فعال همزمان**، **کاربر غیر فعال** ، **توکن‌ها**، میزان **بازدید** و **وفاداری** (نسبت تعداد بازدید به تعداد دستگاه برای هر سیستم عامل) که در قسمت پایین با جزئیات بیشتر آمده اند.

پس از آمار کلی، ۸ نمودار در صفحه قابل مشاهده است که روی تعداد **بازدید**، **کاربر**، **پیام**، **نصب**، **حذف** و **نرخ بازگشت** تمرکز دارند. هر کدام از این معیارها در **بازه‌های زمانی مختلف (ماه، هفته، روز و در برخی موارد ساعت)** برای تحلیل شما به صورت جداگانه آورده شده است.

#### بازدید

هر بار که اپ شما در دستگاه کاربر باز شود، یک **بازدید** حساب می‌شود. به عبارت دیگر هر زمانی که `SDK` چابک روی اپ شما باز شود (که این اتفاق پس از نصب چابک هر وقت اپ شما باز شود می‌افتد) یک بازدید رقم می‌خورد. این معیار را در روزهای ماه جاری و حتی میانگین آن در ساعت‌های روز را  برای یک هفته می‌‌توانید مشاهده کنید.

#### کاربر

در این قسمت شما می‌توانید تعداد کاربرانی که از اپ شما استفاده کرده اند (**کاربر فعال**) را روزانه در طول یک ماه بررسی کنید.


#### نرخ بازگشت

این معیار برای ارزیابی عملکرد اپلیکیشن‌تان بسیار پر اهمیت است و به شما کمک می‌کند تا از **بازگشت** یا استفاده مجدد کاربران از اپلیکیشن‌تان در زمان بندی های مختلف پس از نصب مطلع شوید. نحوه محاسبه آن بدین صورت است: تعداد **بازدید روز** منهای **نصب روز** تقسیم بر تعداد **کل نصب تا روز قبل آن**.

#### پیام‌ها

تمام **پیام‌های** ارسالی از طرف شما به کاربران تان در یک بازه زمانی با جزئیات وضعیت آن ها‌ (تحویل داده شده، در صف ارسال و …) قابل مشاهده است.

#### نصب و حذف

آمار **کاربران جدید (نصب‌ها)** و **حذف‌ها** را می‌توانید در ماه جاری کنترل کنید. با کلیک بر روی نمودار **نصب** در ماه جاری می‌توانید **ساعات** نصب هم مشاهده فرمایید. 

### دسته‌ها

در این تب آمار کاربران‌تان را به صورت **دسته‌های از پیش تعیین شده** می‌توانید مشاهده کنید. 

![عکس مربوطه](http://uupload.ir/files/p8z7_segment.png)


#### کانال

شما برای ارسال پیام به کاربران مورد نظر و به صورت جمعی نیاز به یک **کانال** دارید. مفهوم کانال قبلا در قسمت دسته بندی کاربران همراه با روش ایجاد کانال و عضویت در آن توضیح داده شده است. در اینجا تعداد اعضای هر کانال ایجاد شده را می‌توانید ببینید.

#### تگ

شما از طریق **تگ** می‌توانید کاربران‌تان را بر اساس ویژگی‌های مورد نظرتان دسته بندی کنید وبراساس آن نحوه تعامل با آنان را رقم بزنید. آمار اعضای تگ‌ها هم مانند کانال‌ها نمایش داده شده است.

#### ویژگی‌های دسترسی به چابک

شما از این طریق می‌توانید آمار کاربران تان را براساس **ویژگی‌های دسترسی‌شان** به چابک مانند نوع اینترنت، گوشی، اپراتور، مدل آی او اس و اندروید، نسخه چابک و نسخه برنامه روی دستگاهشان بررسی کنید.  
