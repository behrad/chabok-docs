---
id: dashboard
title: داشبورد
layout: panel
permalink: panel/dashboard.html
next: send.html
---

چابک با طراحی یک پنل **زنده** به شما امکان می‌دهد تا هر‌گونه تعاملی که بین کاربر و اپ رخ می‌دهد را در لحظه زیر نظر داشته باشید و با توجه به آن استراتژی‌های خود را برای **ارتقای تعامل با کاربر** وفق دهید. 

اولین قسمت پنل چابک به **داشبورد** اختصاص دارد. داشبورد در پنج قسمت اصلی **[ترافیک](/panel/dashboard.html#ترافیک)**، **[گروه‌ها](/panel/dashboard.html#گروهها)**، **[رفتار](/panel/dashboard.html#رفتار)**، **[مخاطبین](/panel/dashboard.html#مخاطبین)** و **[پراکندگی جغرافیایی](/panel/dashboard.html#پراکندگی-جغرافیایی)** (در صورت استفاده از خدمات مکانی) آمار تحلیلی کاربرانتان را برای کمک به درک رفتارشان در اختیار شما قرار می‌دهد. آمار این صفحه **لحظه‌ای** است و به صورت آنی به‌ روز‌ رسانی می‌شود. برای درک راحت‌تر روند این آمار معیار‌های مختلف در قالب **نمودار‌های** متنوع و کاربردی نشان داده شده است.

<Br>

> `نکته:` برای نگهداری این آمار می‌توانید هر یک از نمودار‌ها را در فرمت‌های `PNG` ،`JPEG` و `PDF` ذخیره کنید و یا مستقیما آن‌ها را چاپ نمایید. 

<Br>

### ترافیک

در قسمت بالای تب **ترافیک**، معیارهایی از عملکرد اپ شما به صورت کلی آمده است تا روزانه برای آگاهی از آخرین تغییرات، آن‌ها را بررسی نمایید. این معیارها عبارتند از تعداد کل **نصب** (با در نظر گرفتن نصب هر فرد (**یکتا**)، **فعال**)، **ریزش**، **کاربر فعال همزمان**، **کاربر غیر فعال**، میزان **بازدید** و **وفاداری** (نسبت تعداد بازدید به تعداد دستگاه برای هر سیستم عامل) که در قسمت پایین با جزئیات بیشتر آمده‌اند.

![عکس مربوطه](http://uupload.ir/files/wnaw_quick-stats.png)
<Br>

پس از آمار کلی، ۸ نمودار در صفحه قابل مشاهده است که روی تعداد **بازدید**، **کاربر**، **پیام**، **نصب**(کاربر جدید)، **حذف** و **نرخ بازگشت** تمرکز دارند. هر کدام از این معیارها در **بازه‌های زمانی مختلف (ماه، هفته، روز و در برخی موارد ساعت)** برای تحلیل شما به صورت جداگانه آورده شده است.

![عکس مربوطه](http://uupload.ir/files/6o6a_userstab.png)
<Br>

##### بازدید

هر بار که اپ شما در دستگاه کاربر باز شود، یک **بازدید** حساب می‌شود. به عبارت دیگر هر زمانی که `SDK` چابک روی اپ شما باز شود (که این اتفاق پس از نصب چابک، هر وقت اپ شما باز شود رخ می‌دهد) یک بازدید رقم می‌خورد. این معیار را در روزهای ماه جاری و حتی میانگین آن در ساعت‌های روز را  برای یک هفته می‌‌توانید مشاهده کنید.

##### کاربر

در این قسمت شما می‌توانید تعداد کاربرانی که از اپ شما استفاده کرده‌اند (**کاربر فعال**) را روزانه در طول یک ماه بررسی کنید.

##### نرخ بازگشت

این معیار برای ارزیابی عملکرد اپلیکیشن‌تان بسیار پر اهمیت است و به شما کمک می‌کند تا از **بازگشت** یا استفاده مجدد کاربران از اپلیکیشن‌تان در زمان‌بندی‌های مختلف پس از نصب مطلع شوید. نحوه محاسبه آن بدین صورت است: تعداد **بازدید روز** منهای **نصب روز** تقسیم بر تعداد **کل نصب تا روز قبل آن**.

##### پیام‌ها

تمام **پیام‌های** ارسالی از طرف شما به کاربرانتان در یک بازه زمانی با جزئیات وضعیت آن‌ها‌ (تحویل داده شده، در صف ارسال و ارسال‌ نشده) قابل مشاهده است.

##### نصب

آمار **کاربران جدید (نصب‌ها)** را می‌توانید در ماه جاری بررسی کنید. با کلیک بر روی نمودار **نصب** در ماه جاری می‌توانید **ساعات** نصب هم مشاهده نمایید. 

##### حذف و ریزش

چابک به طور خودکار و شبانه‌روزی توکن‌های کاربران را بررسی می‌کند. بنابراین به محض اینکه کاربری اپلیکیشن شما را از دستگاه خود حذف کند خبردار می‌شود. این کار را چابک به تفکیک **دستگاه** انجام می‌دهد. برای همین پس از یک حذف،‌ با توجه به ثبت همه دستگاه‌های یک کاربر با **یک شناسه‌ کاربری**، چابک بقیه دستگاه‌های آن کاربر را بررسی می‌نماید و در صورت **پیدا نکردن دستگاه فعال دیگری** از آن کاربر، آن را **ریزش** (Churn) می‌نامد. 

شما می‌توانید علاوه بر مشاهده نمودارها، گزارش حذف و ریزش کاربرانتان را از پنل دریافت کنید و در صورت داشتن **شماره همراه یا ایمیل** آن کاربران از چابک بخواهید تا محتوایی را با هدف بازگشت آن‌ها به اپ خود پیامک یا ایمیل کند.

![عکس مربوطه](http://uupload.ir/files/nvgv_churnreport.png)

<Br>

### گروه‌ها

در این تب آمار گروه‌هایی که کاربرانتان را در آن قرار داده‌اید، قابل مشاهده است. این گروه‌ها در قالب **سگمنت**، **کانال** و **تگ** ایجاد شده‌اند. 

![عکس مربوطه](http://uupload.ir/files/azx0_group.png)
<Br>

##### سگمنت

یکی از مهم‌ترین عامل تاثیرگذاری و هدفمندی پیام، **انتخاب هوشمند مخاطب** آن است. قابلیت سگمنت یا همان گروه‌بندی پیشرفته راهی برای شما فراهم می‌کند تا کاربرانتان را با اعمال و حتی ترکیب فیلترهای متعدد بر مبنای تمام ویژگی‌های کاربر از جمله **موقعیت مکانی** و **رفتارهای او** با هم، بتوانید پیام خود را با حداکثر بازخورد ارسال کنید.

##### کانال

پیام رسانی بین سرور چابک و کلاینت‌ها روی **کانال‌** انجام می شود. بنابراین برای دریافت پیام، کلاینت باید در کانال مربوط به آن عضو (**subscribe**) شود. چابک به طور پیش‌فرض کلاینت را عضو یک کانال خصوصی به ازای شناسه کاربر می‌کند. کانال‌ها به منظور گروه‌بندی کاربران برنامه شما استفاده می‌شوند و می‌توانید با استفاده از آن به سادگی پیامی را به صورت جمعی برای کاربران خود ارسال کنید. مثلا در یک اپلیکیشن اطلاع‌رسانی یا خبری، هر یک از کاربران در زمینه‌های مختلفی همچون اخبار سیاسی، ورزشی یا اجتماعی علاقه‌مندی خود را در برنامه ثبت می‌کنند و انتظار دارند پس از انتشار اخبار در زمینه موردنظر، بلافاصله از انتشار خبر جدید مطلع شوند. با استفاده از قابلیت ارسال پیام روی کانال‌ها می‌توانید با انتشار یک پیام، همه کاربرانی که در آن کانال عضو هستند را مطلع کنید.

##### تگ

شما از طریق **تگ** می‌توانید کاربرانتان را بر اساس ویژگی‌های مورد نظرتان دسته‌بندی و برچسب‌گذاری کنید و براساس آن نحوه تعامل با آنان را رقم بزنید. آمار اعضای تگ‌ هم مانند کانال‌ها نمایش داده شده است. برای آشنایی با نحوه تگ گذاری روی کاربران می‌توانید صفحه **گروه‌بندی کاربران** را در مستندات هر پلتفرم مطالعه کنید.

<Br>

### رفتار

در این تب رفتارهای کاربر شما از طریق **رصد** تمام رخدادها و رویدادهایی که در اپ شما اتفاق می‌افتد، قابل مشاهده است.

![عکس مربوطه](http://uupload.ir/files/ckco_event-tracking.png)
<Br>

##### رخداد

رخدادها در واقع رفتارهایی هستند که شما تعیین می‌کنید توسط چابک رصد شوند. این رخداد می‌تواند هر اتفاقی در اپ شما باشد مانند کلیک کردن روی چیزی، اضافه به سبد، سفارش دادن، لایک کردن،‌ کامنت نوشتن و ... . تعداد این رخداد‌ها به صورت نگاه کلی در هفته و ماه جاری و همینطور در قالب نمودار در ۱۲ ساعت گذشته قابل مشاهده است.

> ‍‍‍`نکته:` برای تعیین و رصد این رفتارها، صفحه **رصد رویدادها** را در مستندات ([اندروید](https://doc.chabokpush.com/android/event-tracking.html)، [آی‌اواس](https://doc.chabokpush.com/ios/event-tracking.html) و [وب](https://doc.chabokpush.com/javascript/event-tracking.html))  مطالعه نمایید.


##### رویداد

رویداد‌هایی مانند **موقعیت مکانی** (geo)، **مشاهده شدن پیام** (seen)، **وضعیت باتری**، **انتقال داده بین بکند و سرور** و ... در قالب نمودار در ۱۲ ساعت گذشته قابل مشاهده است.

<Br>

### مخاطبین

در این قسمت ابتدا آمار کاربران اپ شما در **اندروید**، **آی‌اواس**، **ویندوزفون**، **وب** با تفکیک به روز رسانی شده یا نشده و همینطور آمار **توکن‌های نادرست** و **کاربران بدون توکن** در قالب نگاه کلی آمده‌اند. پس از آن می‌توانید آمار کاربرانتان را براساس **ویژگی‌های دسترسی‌شان** به چابک مانند نوع اینترنت، گوشی، اپراتور، مدل آی او اس و اندروید، نسخه چابک، نسخه برنامه روی دستگاهشان و همینطور آمار **میانگین بازدید صفحه‌ها** بررسی کنید.  

![عکس مربوطه](http://uupload.ir/files/yze4_audience.png)

<Br>

### پراکندگی جغرافیایی   

در صورتی که شما از **خدمات مکانی** چابک استفاده کنید، در این تب می‌توانید **موقعیت کاربران** خود را در نقشه مشاهده کنید. با این قابلیت شما از پراکندگی کاربران خود را در مناطق مختلف شهری آگاه می‌شوید.

![عکس مربوطه](http://uupload.ir/files/h9ov_location-distribution.png)
