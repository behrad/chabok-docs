---
id: send
title: ارسال
layout: panel
permalink: panel/send.html
prev: dashboard.html
next: subscribers.html
---

### ارسال پیام متنی

#### هدف‌گیری کاربران

اولین اقدام برای **ارسال** یک پیام چابک انتخاب مخاطب پیامتان است. برای این کار می‌توانید از باکس **گیرندگان** با چهار قسمت: **خصوصی**، **عمومی**،**فیلتر** و **سگمنت** استفاده نمایید.

![عکس مربوطه](http://uupload.ir/files/as3q_user-target.png)

**خصوصی**: در این قسمت می‌توانید پیام شخصی‌سازی شده برای **یک کاربر** به خصوص بفرستید؛ فقط کافیه پس از انتخاب کانال ارسالی، شناسه آن کاربر را وارد نمایید.

**عمومی**: اگر می‌خواهید یک **پیام فراگیر** را برای کاربران تان بفرستید در قسمت عمومی کانال مورد نظرتون را انتخاب کنید و پیامتان را ارسال کنید.

**فیلتر**: در این قسمت چابک به طور پیش‌فرض پنج فیلتر را برای دریافت پیام توسط کاربران قرار داده است. فیلتر‌های **تاریخ عضویت**، **دفعات باز کردن اپلیکیشن**، **آخرین حضور کاربر در اپلیکیشن**، **نوع پلتفرم و نسخه آن** و **موقعیت مکانی** همگی قابل اعمال هستند.

**سگمنت**: این قسمت همان **گروه‌بندی ویژه** است که می‌توانید با استفاده از آن فیلتر‌های چابک را هم زمان اعمال کنید و گروه‌های مختلفی را با سلیقه خود بسازید و هدف پیام‌هایتان قرار دهید.

#### محتوای پیام

برای ارسال پیام مورد نظر محتوای شما هم می‌تواند به صورت **متن** باشد و هم **غیر متنی** یا هر دو با هم. 

#### تحویل پیام توسط کاربر

در قسمت سیاست تحویل، شما تعیین می‌کنید که کاربر در چه موقعیتی پیامتان را دریافت کند. چابک چهار شرایط از پیش تعیین شده (**درون برنامه ای**، **لحظه‌ای**، **بدون اعلان** و **سنجاق شده**) را برای این هدف قرار داده است. برای آسانی کار توضیح هر شرایط در جلوی آن نوشته شده است.

![عکس مربوطه](http://uupload.ir/files/4p4v_delivery.png)

#### پیام جایگزین
در قسمت آخر هم یکی از ویژگی‌های منحصر به فرد چابک قرار گرفته که همان **پیام جایگزین** است. به این ترتیب که شما می‌توانید در صورت نرسیدن پیامتان به هر دلیلی به کاربر یک **پیامک خودکار** ارسال کنید و فرصت تعامل با او را از دست ندهید.

![عکس مربوطه](http://uupload.ir/files/509f_sms.png)


### ارسال رویداد

در این قسمت شما می‌توانید برای هر کاربر هر **رویدادی** را که می‌خواهید با دو سیاست **سنجاق شده** و **زنده** ارسال کنید.

### پوش خودکار مکانی

یکی دیگر از قابلیت‌های جالب توجه چابک، **پوش خودکار مکانی** است که به شما این امکان را می‌دهد تا پوشی را بر اساس **محدوده مکانی** کاربر کار بگذارید تا به صورت خودکار با وارد و خارج شدن کاربر به محدوده تعیین شده پوش فرستاده شود. شما می‌توانید پس از پر کردن جزئیات پیام و تعیین محدوده هر کدام از پوش‌هایتان را ذخیره کنید و وضعیت آن‌ها را مشاهده نمایید.

![عکس مربوطه](http://uupload.ir/files/wln6_location.png)