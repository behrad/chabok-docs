---
id: send
title: ارسال
layout: panel
permalink: panel/send.html
prev: dashboard.html
next: subscribers.html
---

تب ارسال به شما امکان می‌دهد با کاربرانتان ارتباط برقرار کنید و برای آن‌ها **کمپین** ارسال کنید. این ارتباط از **۳ روش** امکان‌پذیر است. این روش‌ها [ارسال پیام متنی](/panel/send.html#ارسال-پیام-متنی)، [ارسال رویداد](/panel/send.html#ارسال-رویداد) و [ارسال پوش‌ خودکار مکانی](/panel/send.html#پوش-خودکار-مکانی-geo-fencing) هستند. شما می‌توانید کمپین‌هایتان را با استفاده از قابلیت‌هایی مثل **گروه‌بندی پیشرفته** (Segmentation)، **تعیین زمان** برای ارسال **خودکار** کمپین، بررسی **پیش‌نمایش پیام**، پوش براساس **موقعیت مکانی** و ... **هدفمند** کنید.

<Br>

![عکس مربوطه](http://uupload.ir/files/tw7r_sending-tab.png)

<Br>

### ارسال پیام متنی

این صفحه مخصوص **تعریف و ارسال کمپین** است. شما می‌توانید از این اینجا با امکانات زیر، کمپین **طراحی** کنید و با گروه‌بندی کاربرانتان پیام‌های **هدفمندی** را پس از بررسی پیش‌نمایش آن در **اندروید**، **آی‌او‌اس** و **وب** ارسال کنید. 

#### سیاست ارسال

پیام‌رسانی چابک از **دو** طریق انجام می‌شود. روش اول پیام‌رسانی مخصوص به چابک است که از کانال‌های خود برای ارسال پیام استفاده می‌کند. این نوع پیام‌رسانی را استفاده از **صندوق پیام چابک** می‌گوییم. روش دوم ارسال **پوش‌نوتیفیکیشن** است که با توجه به پلتفرم، از سرویس‌های مخصوص به خود استفاده می‌شود (مثلا برای اندروید از GCM/FCM). شما می‌توانید با توجه به نیاز خود و همچنین پلن حسابتان هر کدام از این روش‌ها را برای ارسال کمپین‌هایتان انتخاب کنید. 

در صورتی گزینه **صندوق پیام چابک** روشن باشد، چابک به طور **هوشمند** از هر دو روش (صندوق پیام چابک و پوش‌نوتیفیکیشن) برای ارسال کمپین استفاده می‌کند. به این ترتیب که اگر اپلیکیشن روی دستگاه کاربر **باز** باشد، **پیام چابک** ارسال می‌شود و اگر اپلیکیشن **بسته** باشد، **نوتیفیکیشن** ارسال خواهد شد. در صورت خاموش بودن این گزینه هم، فقط از سرویس **پوش‌نوتیفیکیشن** استفاده می‌شود. 

گزینه دوم هم مربوط **متن اعلان** (Notification) است. در صورت روشن بودن، متنی که برای پیامتان تعیین کردید برای اعلانتان هم به طور خودکار استفاده خواهد شد.

![عکس مربوطه](http://uupload.ir/files/u7ha_campaign-policy.png)

#### مخاطبان پیام (User targeting)

در این قسمت شما می‌توانید مخطبان پیامتان را به ۴ روش انتخاب کنید. این روش‌ها عبارتند از **سگمنت**، **فیلتر**، **کانال** و **خصوصی**:

- **سگمنت**: سگمنت یا **گروه‌بندی پیشرفته** به شما این امکان را می‌دهد تا مخاطبان پیامتان را با ترکیب فیلتر‌های متعدد چابک گروه‌بندی کنید و هر کدام را با نام دلخواهتان ذخیره کنید. این سگمنت‌ها براساس معیارهای **بازدید** (اولین، آخرین و تعداد)، **دسترسی کاربر** (نسخه برنامه، سیستم‌عامل و نوع دستگاه)، **تگ** و **موقعیت مکانی** و همچنین **رصد رفتار‌های کاربر** ایجاد شده‌اند.

> ‍‍‍`نکته:` مواردی که در سگمنت نام **رویداد** دارند همان **رصد رفتارهای کاربر** هستند که خود شما آن‌ها را تعیین می‌کنید. برای آشنایی بیشتر با تعیین و رصد این رفتارها صفحه **رصد رویدادها** را در مستندات ([اندروید](https://doc.chabokpush.com/android/event-tracking.html)، [آی‌اواس](https://doc.chabokpush.com/ios/event-tracking.html) و [وب](https://doc.chabokpush.com/javascript/event-tracking.html))  مطالعه نمایید.

![عکس مربوطه](http://uupload.ir/files/80pu_segment.png)

<Br>

- **فیلتر**: در این قسمت چابک به طور پیش‌فرض پنج فیلتر را برای دریافت پیام توسط کاربران قرار داده است. فیلتر‌های **تاریخ عضویت**، **دفعات باز کردن اپلیکیشن**، **آخرین حضور کاربر در اپلیکیشن**، **نوع پلتفرم یا نسخه آن** و **محدوده مکانی**  همگی قابل اعمال هستند.

![عکس مربوطه](http://uupload.ir/files/fksb_filter.png)

<Br>

- **کانال**: اگر می‌خواهید یک **پیام عمومی** را برای تمام اعضای یک کانال ارسال کنید، در این قسمت کانال مورد نظرتون را انتخاب کنید و پیامتان را منتشر کنید.

- **خصوصی**: در این قسمت می‌توانید پیام **شخصی‌سازی شده** برای **یک کاربر** به خصوص بفرستید؛ فقط کافیه پس از انتخاب کانال ارسالی، **شناسه** آن کاربر را وارد نمایید.

#### محتوای پیام

در این قسمت شما **محتوای** پیام (عنوان و محتوا) خود را می‌نویسید و پس از آن می‌توانید با پیش‌نمایش **اندروید**، **آی‌اواس** و **وب** آن را قبل از ارسال بررسی نهایی کنید.

![عکس مربوطه](http://uupload.ir/files/an6j_content.png)

<Br>

#### تعیین زمان ارسال (Scheduled Push)

در این قسمت شما می‌توانید برای پیام‌های متنی خود **زمان ارسال** تعیین کنید. بسته به نوع پیامتان قادر خواهید بود، زمان ارسال خود را در حال حاضر (**هم‌اکنون**)، یک زمان خاص (**زمان‌بندی شده**)، یک بازه زمانی برای تکرار آن (**تکرار شونده**) و یا به صورت **خودکار** تعیین کنید.

![عکس مربوطه](http://uupload.ir/files/8mih_scheduledpush.png)

<Br>

##### پوش خودکار (Automated Push)

یکی از گزینه‌های زمان ارسال، گزینه **خودکار** است که به شما امکان می‌دهد تا **براساس یک رویداد**، پوش خود را کار بگذارید. برای استفاده از پوش خودکار کافی است نام **رویداد فعال کننده** پوش را وارد کنید، سپس زمانبندی آن را مشخص نمایید. زمانبندی را می‌توانید براساس روزهای هفته تعیین کنید که پوش شما فقط در آن زمان‌ها **فعال** باشد. پس از آن باید محدودیت تعداد ارسال پوش را در زمان مشخص معین کنید.

همینطور می‌توانید برای پوش خودکار خود **تاخیر** (Delay) بگذارید. این تاخیر می‌تواند همراه با یک رویداد لغو کننده باشد. مثلا شما می‌خواهید برای کاربرانی که به سبد خرید خود محصولی را اضافه کرد‌ه‌اند اما خرید را نهایی نکردند پوش خودکار بفرستید. در این صورت زمان دلخواه تاخیر ارسال با رویداد متوقف کننده **خرید** را مشخص می‌کنید. 

> ‍‍‍`نکته:` برای آشنایی بیشتر با تعیین و رصد این رفتارها صفحه **رصد رویدادها** را در مستندات ([اندروید](https://doc.chabokpush.com/android/event-tracking.html)، [آی‌اواس](https://doc.chabokpush.com/ios/event-tracking.html) و [وب](https://doc.chabokpush.com/javascript/event-tracking.html))  مطالعه نمایید.

در آخر هم می‌توانید گزینه **براساس دستگاه** را برای متوقف شدن پوش در صورت وقوع رویداد پایانی روی همان دستگاهی که رویداد اول رخ داده است، روشن کنید. همینطور گزینه **لغو در صورت خروج از سگمنت** را هم می‌توانید برای لغو پوش برای کاربرانی که از سگمنت تعیین شده خارج شده‌اند استفاده کنید.

![عکس مربوطه](http://uupload.ir/files/51qi_autopush.png)

<Br>

#### نحوه تحویل پیام

در قسمت **سیاست تحویل**، شما تعیین می‌کنید که کاربر در چه موقعیتی پیامتان را دریافت کند. چابک ۳ شرایط از پیش تعیین شده (**درون برنامه‌ای**، **زنده**، **بدون اعلان**) را برای این هدف قرار داده است. برای آسانی کار توضیح هر شرایط در جلوی آن نوشته شده است.

سیاست **درون برنامه‌ای**:‌ پیام زمانی که اپ روی دستگاه کاربر باز است دریافت می‌شود.

سیاست **زنده**: پیام فقط در صورت باز بودن اپ در لحظه ارسال دریافت می‌شود. در صورتی که اپ باز نباشد اما اینترنت دستگاه کاربر وصل باشد اعلان پیام دریافت خواهد شد.

سیاست **بدون اعلان**: پیام بدون اعلان دریافت می‌شود. 

![عکس مربوطه](http://uupload.ir/files/1s3n_receiving-policy.png)

<Br>

#### پیام جایگزین

در قسمت آخر هم یکی از ویژگی‌های منحصر به فرد چابک قرار گرفته که همان **پیام جایگزین** است. به این ترتیب که شما می‌توانید در صورت نرسیدن پیامتان به هر دلیلی، یک **پیامک خودکار** ارسال کنید و فرصت تعامل با او را از دست ندهید. از این ویژگی می‌توانید در **پیام‌های خصوصی** خود بهره ببرید. 

![عکس مربوطه](http://uupload.ir/files/8koh_sms.png)

<Br>

### ارسال رویداد

رویدادها می‌توانند هر گونه **انتقال داده بین سرور و کلاینت** باشند. برای مثال، فرض کنید شما در اپلیکیشن درخواست تاکسی می‌خواهید سفر خود را با دوستانتان به اشتراک بگذارید. برای این منظور می‌توانید موقعیت مکانی و وضعیت سفر خود را برای کسانی که روی آن رویداد عضویت دارند، ارسال کنید تا به صورت آنی‌ (Real-Time) از وضعیت سفر شما مطلع شوند. یا مثلا یک اپلیکیشن نمایش قیمت‌ ارز به صورت لحظه‌ای دارید و می‌خواهید قیمت‌ها را به محض تغییر آن‌ها عوض کنید. 

در این قسمت شما می‌توانید با وارد کردن **نام** رویدادی که کاربران خود را روی آن **عضو** کرده‌اید، داده‌ای را ارسال کنید. همینطور می‌توانید شناسه دستگاهی را که با آن ارسال می‌کنید مشخص کنید.  

![عکس مربوطه](http://uupload.ir/files/4q95_sendevents.png)

<Br>

### پوش خودکار مکانی (Geo Fencing)

یکی دیگر از قابلیت‌های جالب توجه چابک، **پوش خودکار مکانی** است. این قابلیت به شما امکان می‌دهد تا پوشی را با تعیین یک **محدوده مکانی خاصی** کار بگذارید تا به صورت خودکار با **وارد و خارج شدن** کاربر به آن محدوده، پوش فرستاده شود. شما می‌توانید پس از پر کردن جزئیات پیام و تعیین محدوده هر کدام از پوش‌هایتان را ذخیره کنید و وضعیت آن‌ها را مشاهده نمایید.

![عکس مربوطه](http://uupload.ir/files/xm6u_geogencing.png)
