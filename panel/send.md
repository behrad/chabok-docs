---
id: send
title: ارسال
layout: panel
permalink: panel/send.html
prev: dashboard.html
next: subscribers.html
---

این تب به شما امکان می‌دهد با کاربرانتان ارتباط برقرار کنید. در اینجا ۳ روش برای ارتباط با کاربر وجود دارد. ارسال پیام متنی، ارسال رویداد و ارسال پوش‌ خودکار مکانی که در ادامه به هر یک پرداخته می‌شود. با این ۳ روش می‌توانید **کمپین‌های** بی‌شماری را برای مخاطبانتان با دسته‌بندی پیشرفته ارسال کنید. 

### ارسال پیام متنی

این صفحه مخصوص **تعریف کمپین** است و به شما امکان‌ می‌دهد کمپینی را طراحی کنید و با گروه‌بندی کاربرانتان پیام‌های هدفمندی را پس از بررسی پیش‌نمایش آن در **اندروید**، **آی‌او‌اس** و **وب** ارسال کنید. 

#### سیاست ارسال

در این قسمت دو گزینه وجود دارد،‌ گزینه اول **صندوق پیام چابک** است که با آن می‌توانید کمپین خود را از دو طریق، **کانال چابک** و یا **پوش‌نوتیفیکیشن** ارسال کنید. گزینه دوم هم **متن اعلان با متن پیام یکی باشد** است که در صورت اعلان‌دار بودن پیامتان، متن آن به عنوان متن اعلان استفاده خواهد شد و در صورت خاموش بودن این گزینه و اعلان‌دار بودن پیام، متنی که در پیش‌فرض اعلان در **بخش تنظیمات** قرار دادید استفاده خواهد شد.

#### مخاطبان پیام

در این قسمت می‌توانید مخطبان پیامتان را به ۴ روش تعیین کنید. این روش‌ها عبارتند از: **سگمنت**، **فیلتر**، **کانال** و **خصوصی** استفاده نمایید.

- **سگمنت**: سگمنت یا **گروه‌بندی پیشرفته** به شما این امکان را می‌دهد تا مخاطبان پیامتان را با ترکیب فیلتر‌های متعدد چابک گروه‌بندی کنید و هر کدام را با نام دلخواهتان ذخیره کنید. این سگمنت‌ها براساس معیارهای **بازدید** (اولین، آخرین و تعداد)، **دسترسی کاربر** (نسخه برنامه، سیستم‌عامل و نوع دستگاه)، **تگ** و **موقعیت مکانی** و همچنین **رصد رفتار‌های کاربر** ایجاد شده‌اند.

> ‍‍‍`نکته:` مواردی که در سگمنت نام **رخداد** دارند همان **رصد رفتارهای کاربر** هستند که خود شما آن‌ها را تعیین می‌کنید. برای مشاهده تعیین و رصد این رفتارها **صفحه رصد رویدادها را در مستندات ([اندروید](https://doc.chabokpush.com/android/event-tracking.html)، [آی‌اواس](https://doc.chabokpush.com/ios/event-tracking.html) و [وب](https://doc.chabokpush.com/javascript/event-tracking.html))**  مطالعه نمایید.

![عکس مربوطه](http://uupload.ir/files/t08_segment.png)

- **فیلتر**: در این قسمت چابک به طور پیش‌فرض پنج فیلتر را برای دریافت پیام توسط کاربران قرار داده است. فیلتر‌های **تاریخ عضویت**، **دفعات باز کردن اپلیکیشن**، **آخرین حضور کاربر در اپلیکیشن**، **نوع پلتفرم یا نسخه آن** و **محدوده مکانی**  همگی قابل اعمال هستند.

![عکس مربوطه](http://uupload.ir/files/fksb_filter.png)

- **کانال**: اگر می‌خواهید یک **پیام عمومی** را برای تمام اعضای یک کانال ارسال کنید، در این قسمت کانال مورد نظرتون را انتخاب کنید و پیامتان را منتشر کنید.

- **خصوصی**: در این قسمت می‌توانید پیام شخصی‌سازی شده برای **یک کاربر** به خصوص بفرستید؛ فقط کافیه پس از انتخاب کانال ارسالی، شناسه آن کاربر را وارد نمایید.

#### محتوای پیام

در این قسمت شما **محتوای** پیام خود را می‌نگارید و پس از آن می‌توانید با پیش‌نمایش **اندروید**، **آی‌اواس** و **وب** آن را قبل از ارسال بررسی کنید.

![عکس مربوطه](http://uupload.ir/files/an6j_content.png)

#### نحوه تحویل پیام

در قسمت **سیاست تحویل**، شما تعیین می‌کنید که کاربر در چه موقعیتی پیامتان را دریافت کند. چابک ۳ شرایط از پیش تعیین شده (**درون برنامه ای**، **زنده**، **بدون اعلان**) را برای این هدف قرار داده است. برای آسانی کار توضیح هر شرایط در جلوی آن نوشته شده است.

سیاست **درون برنامه‌ای**:‌ پیام زمانی که اپ روی دستگاه کاربر باز است دریافت می‌شود.

سیاست **زنده**: پیام فقط در صورت باز بودن اپ در لحظه ارسال دریافت می‌شود. در صورتی که اپ باز نباشد اما اینترنت دستگاه کاربر وصل باشد اعلان پیام دریافت خواهد شد.

سیاست **بدون اعلان**: پیام بدون اعلان دریافت می‌شود. 

![عکس مربوطه](http://uupload.ir/files/1s3n_receiving-policy.png)

#### پیام جایگزین

در قسمت آخر هم یکی از ویژگی‌های منحصر به فرد چابک قرار گرفته که همان **پیام جایگزین** است. به این ترتیب که شما می‌توانید در صورت نرسیدن پیامتان به هر دلیلی به کاربر یک **پیامک خودکار** ارسال کنید و فرصت تعامل با او را از دست ندهید.

![عکس مربوطه](http://uupload.ir/files/8koh_sms.png)

### ارسال رویداد

در این قسمت شما می‌توانید از بکند انواع داده را به عنوان یک **رویداد** به اپ کاربر ارسال کنید.

![عکس مربوطه](http://uupload.ir/files/c1ka_event.png)


### پوش خودکار مکانی 

یکی دیگر از قابلیت‌های جالب توجه چابک، **پوش خودکار مکانی** است که به شما این امکان را می‌دهد تا پوشی با تعیین یک **محدوده مکانی** کار بگذارید تا به صورت خودکار با وارد و خارج شدن کاربر به آن محدوده  پوش فرستاده شود. شما می‌توانید پس از پر کردن جزئیات پیام و تعیین محدوده هر کدام از پوش‌هایتان را ذخیره کنید و وضعیت آن‌ها را مشاهده نمایید.

![عکس مربوطه](http://uupload.ir/files/rjtn_geo.png)
