---
id: send
title: ارسال
layout: panel
permalink: panel/send.html
prev: dashboard.html
next: subscribers.html
---

شما می‌توانید در این قسمت **کمپین‌های** بی‌شماری را طراحی کنید و با استفاده از قابلیت سگمنت به دسته‌های مختلفی از مخاطبانتان بفرستید.

### ارسال پیام متنی

#### مخاطبان پیام

اولین اقدام برای **ارسال** یک پیام چابک انتخاب مخاطب پیامتان است. برای این کار می‌توانید از باکس **گیرندگان** با چهار قسمت: **خصوصی**، **عمومی**،**فیلتر** و **سگمنت** استفاده نمایید.

![عکس مربوطه](http://uupload.ir/files/e6xy_user.png)

**خصوصی**: در این قسمت می‌توانید پیام شخصی‌سازی شده برای **یک کاربر** به خصوص بفرستید؛ فقط کافیه پس از انتخاب کانال ارسالی، شناسه آن کاربر را وارد نمایید.

**عمومی**: اگر می‌خواهید یک **پیام عمومی** را برای کاربران تان بفرستید در قسمت عمومی کانال مورد نظرتون را انتخاب کنید و پیامتان را ارسال کنید.

**فیلتر**: در این قسمت چابک به طور پیش‌فرض پنج فیلتر را برای دریافت پیام توسط کاربران قرار داده است. فیلتر‌های **تاریخ عضویت**، **دفعات باز کردن اپلیکیشن**، **آخرین حضور کاربر در اپلیکیشن**، **نوع پلتفرم یا نسخه آن** و **موقعیت مکانی** همگی قابل اعمال هستند.

**سگمنت**: سگمنت یا **گروه‌بندی پیشرفته** به شما این امکان را می‌دهد تا مخاطبان پیامتان را با ترکیب فیلتر‌های متعدد چابک گروه‌بندی کنید و هر کدام را با نام دلخواهتان ذخیره کنید.

#### محتوای پیام

برای ارسال پیام مورد نظر محتوای شما هم می‌تواند به صورت **متن** باشد و هم **غیر متنی** یا هر دو با هم. همینطور قابلیت پیش نمایش پیام هم به زودی در پنل قابل استفاده خواهد بود تا بتوانید قبل از ارسال پیام شکل ارسالی آن را بررسی کنید.

#### زمان ارسال و نحوه تحویل پیام

در قسمت سیاست تحویل، شما تعیین می‌کنید که کاربر در چه موقعیتی پیامتان را دریافت کند. چابک چهار شرایط از پیش تعیین شده (**درون برنامه ای**، **لحظه‌ای**، **بدون اعلان** و **سنجاق شده**) را برای این هدف قرار داده است. برای آسانی کار توضیح هر شرایط در جلوی آن نوشته شده است.

سیاست **درون برنامه‌ای**:‌ پیام زمانی که اپ روی دستگاه کاربر باز است دریافت می‌شود.

سیاست **زنده/لحظه‌ای**: پیام فقط در صورت باز بودن اپ در لحظه ارسال دریافت می‌شود. در صورتی که اپ باز نباشد اما اینترنت دستگاه کاربر وصل باشد اعلان پیام دریافت خواهد شد.

سیاست **بدون اعلان**: پیام بدون اعلان دریافت می‌شود. 

سیاست **سنجاق شده**: در صورت آفلاین بودن کاربر آخرین پیام ارسالی در کانال دریافت می‌شود.

پس از انتخاب سیاست‌های تحویل می‌توانید زمان ارسال پیامتان را هم تعیین کنید.

![عکس مربوطه](http://uupload.ir/files/vpe7_deliver.png)

#### پیام جایگزین

در قسمت آخر هم یکی از ویژگی‌های منحصر به فرد چابک قرار گرفته که همان **پیام جایگزین** است. به این ترتیب که شما می‌توانید در صورت نرسیدن پیامتان به هر دلیلی به کاربر یک **پیامک خودکار** ارسال کنید و فرصت تعامل با او را از دست ندهید.

![عکس مربوطه](http://uupload.ir/files/1ona_sms.png)

### ارسال رویداد

در این قسمت شما می‌توانید از بکند انواع داده را به عنوان یک **رویداد** به اپ کاربر ارسال کنید.

### پوش خودکار مکانی

یکی دیگر از قابلیت‌های جالب توجه چابک، **پوش خودکار مکانی** است که به شما این امکان را می‌دهد تا پوشی با تعیین یک **محدوده مکانی** کار بگذارید تا به صورت خودکار با وارد و خارج شدن کاربر به آن محدوده  پوش فرستاده شود. شما می‌توانید پس از پر کردن جزئیات پیام و تعیین محدوده هر کدام از پوش‌هایتان را ذخیره کنید و وضعیت آن‌ها را مشاهده نمایید.

![عکس مربوطه](http://uupload.ir/files/kk_location.png)