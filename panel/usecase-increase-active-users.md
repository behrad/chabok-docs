---
id: usecase-increase-active-users
title:  موارد استفاده - افزایش و ارتقای جذب کاربر
layout: panel
permalink: panel/usecase-increase-active-users.html
---

**جذب کاربر** یکی از اساسی‌ترین قدم‌های شما برای توسعه اپلیکیشنتان است. در عین حال، با وجود شبکه‌های مختلف تبلیغاتی، کانال‌ها و رسانه‌های متنوع، مدیریت این فرایند پیچیدگی‌های خود را دارد. چابک با اختصاص یک لینک در **کمپین‌های نصب** شما، آن کمپین را با اهداف زیر رصد (Track) می‌کند:


<Br>

### با سنجش عملکرد کمپین‌های نصب، کانال مناسب خود را پیدا کنید

هر کمپین نصب شامل تعداد **کلیک**، **نصب** و **نرخ تبدیل** مربوط به آن کمپین است. شما می‌توانید به راحتی با جمع‌آوری و تحلیل این داده‌ها عملکرد آن‌ها را اندازه‌گیری کنید و همینطور با مقایسه با کمپین‌های دیگرتان کانال‌های تبلیغاتی متناسب با اپلیکیشن خود را مورد هدف قرار دهید. 

<تصویر تب ترکر در داشبورد


### کیفیت کاربران خود را براساس کمپین‌های نصب تحلیل کنید

چابک به طور پیش‌فرض **کمپین نصب** هر کاربر را به **پرونده و سوابق او** اضافه می‌کند. با این امکان شما می‌توانید رفتار و سوابق هر کاربر را در مقایسه با کمپین نصب او تحلیل کنید تا از کیفیت کاربرانی که آن کمپین به شما اضافه کرده‌ است، آگاه شوید. همچنین چابک گزارشاتی را هم از رابطه کمپین با رفتار کاربر به شما می‌دهد. مثلا چه تعدادی از کاربرانی که از کمپین الف محصولی را به سبد خرید خود اضافه کردند یا بازدید‌های بیش از یک بار در روز داشته‌اند.

 ![عکس مربوطه](http://uupload.ir/files/a8xq_trackxy.png)

### از جذب کاربران غیر واقعی جلوگیری کنید

یکی دیگر از مزیت‌های ترکر نصب، تشخیص منابع و کانال‌هایی که داده‌های غیر واقعی را وارد سیستم شما می‌کند، است. چابک ورود هر کاربر جدید را زیر نظر دارد و با امکانات رصد خود از تاثیر کاربران غیر واقعی جلوگیری می‌کند. رفتارهایی مانند **فقط یکبار بازدید** پس از نصب یا **نصب‌های متعدد با یک آی‌پی (IP)** می‌تواند نشان دهنده غیر واقعی بودن آن کاربر باشد. 
### پیاده‌سازی 

برای این کار فقط کافیست یک **ترکر برای کمپین نصب** مورد نظر روی چابک تعریف کنید. چابک یک لینک در اختیار شما قرار می‌دهد. برای درک بیشتر به نمونه پیاده‌سازی زیر توجه کنید:


#### ایجاد ترکر نصب

برای رصد کمپین‌ها، باید در ابتدا با **پر کردن فرم شمارنده جدید** آن را برای چابک تعریف کنید. این فرم در تنظیمات پنل> بخش **شمارش نصب** قرار دارد. به عنوان مثال می‌خواهید شمارنده‌ی کمپینی را به مناسبت **یک جشنواره** برای نصب اپلیکیشنتان از طریق **کافه بازار** تعریف کنید:

 ![عکس مربوطه](http://uupload.ir/files/l1so_tracker.png)

سپس در همان صفحه در **لیست شمارنده‌های فعال**، شمارنده را همراه یک **آی‌دی** که از طرف چابک تعیین می‌شود و **تعداد کلیک و نصب** آن کمپین، مشاهده خواهید کرد.

 ![عکس مربوطه](http://uupload.ir/files/xfwv_trackx.png)
