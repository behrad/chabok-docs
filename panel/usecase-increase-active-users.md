---
id: usecase-increase-active-users
title:  موارد استفاده - جذب کاربران موثر
layout: panel
permalink: panel/usecase-increase-active-users.html
---

**جذب کاربر** یکی از مهم‌ترین قدم‌های شما برای توسعه اپلیکیشنتان است. در عین حال، با وجود شبکه‌های مختلف تبلیغاتی، کانال‌ها و رسانه‌های متنوع، مدیریت این فرایند پیچیدگی‌های خود را دارد. شما می‌توانید تنها با قرار دادن لینک اختصاصی چابک در هر یک از **کمپین‌های نصب** خود به اهداف زیر دست‌ پیدا کنید:

<Br>

### با سنجش عملکرد کمپین‌های نصب، مناسب‌ترین شبکه تبلیغاتی را شناسایی کنید

معیار سنجش عملکرد هر کمپین، **تعداد کلیک، نصب و نرخ تبدیل** آن است. با در اختیار داشتن این داده‌ها می‌توانید **کیفیت کمپین‌های** خود را بسنجید و آن‌ها را با هم مقایسه کنید؛ با این کار **مناسب‌ترین شبکه تبلیغاتی** را شناسایی خواهید کرد و می‌توانید دفعات بعد، کمپین‌های **بهینه‌تری** را طراحی کنید.

<تصویر تب شمارنده در داشبورد


### کیفیت کاربران خود را با توجه به کمپین‌های نصب آن‌ها بسنجید

چابک به طور پیش‌فرض **کمپین نصب** هر کاربر را در **پروفایل او** ثبت می‌کند. با این امکان شما می‌توانید رفتار و سوابق هر کاربر را با توجه به کمپین نصب او تحلیل کنید تا از کیفیت کاربرانی که با آن کمپین جذب شده‌اند، آگاه شوید. همچنین چابک گزارشاتی را هم از رابطه کمپین با رفتار کاربر به شما می‌دهد. مثلا چه تعدادی از کاربران **کمپین الف** محصولی را به سبد خرید خود اضافه کردند یا بازدید‌های بیش از یک بار در روز داشته‌اند.

 ![عکس مربوطه](http://uupload.ir/files/oo2_trackxy.png)

### از جذب کاربران غیر واقعی جلوگیری کنید

یکی دیگر از مزیت‌های شمارنده نصب، تشخیص منابع و کانال‌هایی است که داده‌های غیر واقعی را وارد سیستم شما می‌کند. چابک جذب کاربران جدید را زیر نظر دارد و با امکانات رصد خود از ورود کاربران غیر واقعی جلوگیری می‌کند. رفتارهایی مانند **فقط یکبار بازدید پس از نصب** یا **نصب‌های متعدد با یک آی‌پی (IP)** می‌تواند نشان دهنده **غیر واقعی بودن** آن کاربر باشد. 

### پیاده‌سازی 

برای این کار فقط کافیست یک **شمارنده** برای کمپین نصب مورد نظر خود روی چابک تعریف کنید. چابک یک لینک اختصاصی در اختیار شما قرار می‌دهد. برای فهم بیشتر به نمونه پیاده‌سازی زیر توجه کنید:


#### ایجاد شمارنده نصب

برای رصد کمپین‌ها، باید در ابتدا با **پر کردن فرم شمارنده جدید** آن را برای چابک تعریف کنید. این فرم در تنظیمات پنل> بخش **شمارش نصب** قرار دارد. به عنوان مثال می‌خواهید شمارنده‌ی کمپینی را به مناسبت **یک جشنواره** برای نصب اپلیکیشنتان از طریق **کافه بازار** تعریف کنید:

 ![عکس مربوطه](http://uupload.ir/files/l1so_tracker.png)

همان صفحه در **لیست شمارنده‌های فعال**، شمارنده را همراه **تعداد کلیک، نصب و نرخ تبدیل** آن کمپین، مشاهده خواهید کرد. پس از آن هم در دستورات می‌توانید لینک اختصاصی رصد را کپی کنید.

 ![عکس مربوطه](http://uupload.ir/files/xfwv_trackx.png)


#### مشاهده آمار شمارنده نصب

بعد از این که شما شمارنده برای کمیپن نصب خود ایجاد کردید، می‌توانید نمود آن را در جاهای مختلف پنل با داده‌های جمع‌آوری شده مشاهده کنید. به جز صفحه شمارنده نصب در تنظیمات، کمپین‌های نصب با تمام داده‌های آن، در داشبورد پنل همراه با نمودارهای مربوط قابل مشاهده است. همچنین در جزئیات دستگاه هر کاربر، **نام** کمپین نصب هم اضافه شده است.
