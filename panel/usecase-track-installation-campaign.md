---
id: usecase-track-installation-campaign
title:  موارد استفاده - رصد کمپین نصب 
layout: panel
permalink: panel/usecase-track-installation-campaign.html
---

**افزودن کاربر** یکی از اساسی‌ترین قدم شما برای توسعه اپلیکیشنتان است. در عین حال کنترل این فرایند در حالت عادی پیچیدگی‌های خود را دارد. از این رو، چابک به شما امکان می‌دهد تا از این که هر کاربر شما از **چه کمپینی اپلیکیشنتان را نصب کرده است** و همینطور هر کمپین **چه تعدادی نصب** داشته است، آگاه شوید. با انجام این کار می‌توانید **تاثیرگذاری** هر کمپین را تحلیل کنید و کمپین‌های موثرتری را برای آینده تدارک ببینید. چابک حتی فراتر از این هم می‌رود. طوری که با مکانیزم‌های رصد **ویژگی‌ها و رفتارهای کاربر** از **واقعی بودن** آن کاربر، شما را آگاه می‌سازد.

<Br>

برای این کار فقط کافیست **کمپین نصب** مورد نظر را برای رصد تعریف کنید. برای درک بیشتر به نمونه پیاده‌سازی زیر توجه کنید:

#### تعریف کمپین برای رصد

برای رصد کمپین‌ها، باید در ابتدا با **پر کردن فرم شمارنده جدید** آن را برای چابک تعریف کنید. این فرم در بخش تنظیمات پنل بخش **شمارش نصب** قرار دارد. به عنوان مثال می‌خواهید کمپینی را به مناسبت **یک جشنواره** برای نصب اپلیکیشنتان از طریق اپ‌ستور **بازار** تعریف کنید:

 ![عکس مربوطه](http://uupload.ir/files/9nu7_tracker.png)

سپس در همان صفحه در **لیست شمارنده‌های فعال** آن را مشاهده خواهید کرد:

 ![عکس مربوطه](http://uupload.ir/files/og2i_install.png)
 
پس از پیاده‌سازی، از این به بعد در جزئیات هر دستگاه کاربر بخش فعالیت **در جدول آمار**، کمپین نصب آن مشخص شده است:


 ![عکس مربوطه](http://uupload.ir/files/5jre_activity.png)


#### تحلیل رفتار کاربر جدید برای تشخیص واقعی بودن

پس از این که شما از طریق کمپین‌های خود موفق شدید به اپلیکیشنتان کاربر اضافه نمایید، می‌توانید با بررسی رفتار‌های آن کاربر از **واقعی بودن** وی اطمینان یابید. به عنوان مثال رفتارهایی مانند **فقط یکبار بازدید** پس از نصب یا **نصب‌های متعدد با یک آی‌پی** مانند تصویر زیر می‌تواند نشان دهنده غیر واقعی بودن آن کاربر باشد. 

 ![عکس مربوطه](http://uupload.ir/files/lbeg_fake-user.png)
