---
id: usecase-track-installation-campaign
title:  موارد استفاده - رصد کمپین نصب 
layout: panel
permalink: panel/usecase-track-installation-campaign.html
---

**جذب کاربر** یکی از اساسی‌ترین قدم‌های شما برای توسعه اپلیکیشنتان است. در عین حال، با وجود شبکه‌های مختلف تبلیغاتی و کانال‌ها و رسانه‌های متنوع، مدیریت این فرایند پیچیدگی‌های خود را دارد. از این رو، چابک به شما امکان می‌دهد تا متوجه شوید هر کاربر شما از **چه کمپینی** اپلیکیشنتان را نصب کرده است و یا هر کمپین چه **تعدادی نصب** داشته است. با داشتن این آمار شما می توانید **تاثیرگذاری** هر کمپین را اندازه‌گیری کنید و بین شبکه‌ها و کانال‌های متنوع تبلیغاتی گزینه‌های **موثر‌تری** را در آینده انتخاب نمایید. مزیت **شمارنده نصب** چابک در این است که شما به مرور زمان از **کیفیت نصب هر کمپین** آگاه می‌شوید. این به دلیل ویژگی و امکانات **رصد و تحلیل کاربر** چابک بعد از نصب می‌باشد. به این شکل شما می‌توانید به مرور زمان اندازه گیری کنید، **چند درصد** از کاربران کمپین الف **خرید** داشته‌اند و یا **چند درصد** از کاربرانی که از کمپین ب نصب کرده بودند، **کاربران فعال ماهانه** شما هستند.

<Br>

برای این کار فقط کافیست یک **شمارنده برای کمپین نصب** مورد نظر روی چابک تعریف کنید. چابک یک لینک در اختیار شما قرار می‌دهد. برای درک بیشتر به نمونه پیاده‌سازی زیر توجه کنید:

#### تعریف شمارنده برای رصد

برای رصد کمپین‌ها، باید در ابتدا با **پر کردن فرم شمارنده جدید** آن را برای چابک تعریف کنید. این فرم در تنظیمات پنل> بخش **شمارش نصب** قرار دارد. به عنوان مثال می‌خواهید شمارنده‌ی کمپینی را به مناسبت **یک جشنواره** برای نصب اپلیکیشنتان از طریق **کافه بازار** تعریف کنید:

 ![عکس مربوطه](http://uupload.ir/files/9nu7_tracker.png)

سپس در همان صفحه در **لیست شمارنده‌های فعال**، شمارنده را همراه یک **آی‌دی** که از طرف چابک تعیین می‌شود و **تعداد کلیک و نصب** آن کمپین، مشاهده خواهید کرد.

 ![عکس مربوطه](http://uupload.ir/files/og2i_install.png)
 
پس از پیاده‌سازی، از این به بعد در جزئیات هر دستگاه کاربر> بخش فعالیت> **در جدول آمار دستگاه**، کمپین نصب آن در کنار فعالیت‌های رصد شده کاربر مشخص خواهد شد:

 ![عکس مربوطه](http://uupload.ir/files/5jre_activity.png)

#### تشخیص واقعی بودن کاربر

پس از این که شما از طریق کمپین‌های خود موفق شدید به اپلیکیشنتان کاربر اضافه کنید، می‌توانید با بررسی رفتار‌های آن کاربر، از **واقعی بودن** او اطمینان یابید. مثلا رفتارهایی مانند **فقط یکبار بازدید** پس از نصب یا **نصب‌های متعدد با یک آی‌پی (IP)** مانند تصویر زیر می‌تواند نشان دهنده غیر واقعی بودن آن کاربر باشد. همچنین چابک گزارشاتی را هم از رابطه کمپین با رفتار کاربر به شما می‌دهد. مثلا چه تعدادی از کاربرانی که از کمپین الف محصولی را به سبد خرید خود اضافه کردند یا بازدید‌های بیش از یک بار در روز داشته‌اند.

 ![عکس مربوطه](http://uupload.ir/files/71s0_fakeuser.png)
