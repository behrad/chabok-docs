---
id: inbox
title: پیام‌ها
layout: panel
permalink: panel/inbox.html
prev: subscribers.html
next: settings.html
---

پس از ارسال پیام‌ها به کاربران مورد نظر، می‌توانید با توجه به **ذخیره شدن** آن‌ها در پنل، از جزئیات کامل آن‌ها برای بررسی استفاده کنید. در این صفحه، پیام‌ها با سه دسته [**کمپین**](/panel/inbox.html#کمپینها)، [**پیام‌**](/panel/inbox.html#پیامها) و [**کمپین‌های خودکار**](/panel/inbox.html#کمپینهای-خودکار) نمایش داده شده‌اند.

<Br>

عددی که روی تب پیام‌ها در منوی پنل مشاهده می‌کنید نشان دهنده **پیام‌های امروز** شما است. همچنین در ابتدای صفحه شما می‌توانید با استفاده از **شناسه کاربر** و **شناسه رهگیری پیام**، کمپین یا پیام خود را جستجو کنید. در **سمت چپ** باکس جستجو هم سوئیچ کمپین و پیام قرار دارد که با آن می‌توانید **نمایش** صندوق پیام‌ را از کمپین‌ها به پیام‌ها تغییر دهید. پیش‌فرض این سوئیچ روی نمایش **کمپین‌ها** است.

<Br>

### کمپین‌ها

در این قسمت لیست کمپین‌های شما به ترتیب ارسال و با جزئیات **سیاست ارسال** (صندوق پیام چابک یا پوش‌نوتیفیکیشن)، **زمان دقیق** درخواست ارسال، **کانال‌های** گیرنده، **وضعیت تحویل** پیام (نوار سبز تحویل و زرد به معنای در انتظار تحویل است) و **متن** پیام قابل مشاهده است.

![عکس مربوطه](http://uupload.ir/files/4pzt_inbox-campaigns.png)

<Br>

#### آمار کمپین‌ها

با ورود به هر یک از کمپین‌های ارسالی خود می‌توانید تمام جزئیات آن کمپین را مشاهده و ارزیابی کنید. این جزئیات در ۵ باکس جدا آمده است. باکس **جزئیات پیام** شامل اطلاعات عمومی آن پیام مثل **تاریخ و زمان ارسال، گیرنده، کانال، تعداد گیرندگان، شناسه رهگیری و IP ارسال کننده**. باکس **محتوای** پیام که شامل **متن پیام و اعلان** مربوط به آن است. باکس **پیام چابک** **وضعیت تحویل پیام** را بین سه حالت **تحویل شده، در انتظار و رد شده** مشخص می‌کند. باکس **اعلان** وضعیت ارسال **نوتیفیکیشن** به کاربر را بین حالت‌های **ارسال موفق، غیر قابل ارسال، حذف شده و خطا** را مشخص می‌کند. باکس‌های **تحویل** و **روند تحویل** نموداری از روند تحویل در زمان‌های مختلف پس از ارسال را نمایش می‌دهد.

![عکس مربوطه](http://uupload.ir/files/uirk_campaign-analytics.png)

<Br>

### پیام‌ها

این قسمت پیام‌های ارسالی شما را به **هر کاربر** به صورت جدا نمایش می‌دهد. از طریق لیست پیام‌ها می‌توانید **وضعیت پیام و نوتیفیکیشن، زمان ارسال و تحویل، کاربر (شناسه کاربر) و متن پیام** را مشاهده کنید.

![عکس مربوطه](http://uupload.ir/files/9q2_inbox.png)

<Br>

#### آمار پیام‌ها

با ورود به هر یک از پیام‌ها می‌توانید جزئیات پیامتان را در ۴ باکس مشاهده کنید. باکس جزئیات پیام **تاریخ و زمان ارسال، گیرنده، کانال و شناسه رهگیری** را نشان می‌دهد. باکس **محتوای** پیام که شامل **متن پیام و اعلان** مربوط به آن است. باکس‌های **اعلان‌ها و تحویل پیام** هم آمار تحویل نوتیفیکیشن و پیام را به شما انتقال می‌دهند.

![عکس مربوطه](http://uupload.ir/files/x9bn_inbox-analytics.png)

<Br>

### کمپین‌های خودکار

در صورتی که در ارسال کمپین از **پوش خودکار** استفاده کنید، می‌توانید در این قسمت آمار تحویل آن‌ها را به ترتیب ارسال با جزئیات مشاهده کنید و همچنین هر کدام از آن‌ها را **غیر فعال** نمایید. در این لیست می‌توانید  نام کمپین، **زمان ایجاد**،‌ گیرنده،‌ **وضعیت تحویل** و متن پیام را مشاهده کنید. 

![عکس مربوطه](http://uupload.ir/files/m93d_autocampaignlist.png)

<Br>

#### آمار کمپین‌های خودکار  

با ورود به هر یک از کمپین‌های خودکار می‌توانید جزئیات آن را در ۹ باکس مشاهده کنید. این جزئیات عبارتند از گیرندگان، تحویل‌های پیام و نوتیفیکیشن، رویداد شروع کننده و متوقف کننده و ... .  

![عکس مربوطه](http://uupload.ir/files/khi7_automatedcampaign.png)

<Br>

#### نمادها

در بخش پیام‌ها، نمادهایی برای نمایش وضعیت تحویل آن‌ها به کار برده شده‌اند. برای اطلاع از معانی هریک از نمادها به تصویر و متن زیر دقت نمایید.

- نمادهای کمپین:

![عکس مربوطه](http://uupload.ir/files/k4fg_campaigns.png)

<Br>

۱- به طور کلی نماد سمت راست در نوع کمپین نشان دهنده **زمان ارسال** است. زمان ارسال **هم‌اکنون** انتخاب شده است.

۲- به طور کلی نماد سمت چپ در نوع کمپین نشان دهنده **سیاست ارسال** است. پیام از طریق **پوش‌نوتیفیکیشن** ارسال شده است.

۳- پیام **زمان‌بندی شده** است.

۴- پیام از طریق **صندوق پیام جابک** ارسال شده است.

۶- مخاطب پیام، **یک کاربر** است.

- نمادهای پیام:

![عکس مربوطه](http://uupload.ir/files/kpur_message-signs.png)

<Br>

۱- **پیام چابک** با موفقیت ارسال شده است.

۲- **نوتیفیکیشن آی‌اواس** با موفقیت ارسال شده است.

۳-  پیام **در انتظار** (در اینجا برای باز شدن اپ) ارسال است.

۴- **نوتیفیکیشن اندروید** با موفقیت ارسال شده است.

۵- **پیام زنده** ( برای پیام زنده گزارش وضعیت انجام نمی‌شود) است.

۶- **خطا در ارسال پیام** 

۷-  **وب‌پوش** با موفقیت ارسال شده است.

۸- اپ باز بوده بنابراین پوش‌نوتیفیکیشن ارسال نشده است.

#### خطاها

گاهی ممکن است در ارسال پیام با **خطا** مواجه شوید. هر یک از خطاها گویای مشکل خاصی هستند که شما برای ارسال موفق باید آن‌ها را برطرف کنید. برای آشنایی با معانی خطاهای ارسال پیام در پنل، قسمت زیر را مطالعه کنید:

![عکس مربوطه](http://uupload.ir/files/e8z3_devicenotfound.png)

<Br>

این خطاها برای نوتیفیکیشن در **جزئیات** هر پیام قابل مشاهده‌اند.

<Br>

![عکس مربوطه](http://uupload.ir/files/in0d_mismatchsenderid.png)

<Br>

- ‍‍`Device not found`: **عدم وجود دستگاه مورد نظر**

 از ثبت شدن کاربر در چابک و اضافه شدن او در مشترکین پنل اطمینان یابید. همینطور صحت شناسه کاربری (`userId`) مخاطب را در ارسال پیام بررسی کنید.

- `Subscription not found`: **عدم عضویت کاربر در کانال**

 از عضو بودن مخاطب پیام در کانال ارسالی اطمینان یابید.

- `INVALID`: **عدم همخوانی تنظیمات پوش‌نوتفیکیشن APN یا GCM/FCM با تنظیمات اپلیکیشن** 

`DeviceTokenNotForTopic` برای آی‌اواس و `MismatchSenderId` برای اندروید است. از صحت کلیدهایی که در پیش‌نیازها از گوگل و اپل دریافت کردید اطمینان یابید.

- `GONE` و `Device_Unregistered`: **حذف اپلیکیشن توسط کاربر**

- `BadDeviceToken`:  **نامعتبر بودن توکن دستگاه مورد نظر یا استفاده از Simulator** 

از توکن مورد نظر و همخوانی آن با محیط (sandbox یا production) اطمینان یابید. همچنین به طور کلی پوش‌ روی Simulator آی‌او‌اس دریافت نمی‌شود.

- `BadTopic`: **نامعتبر بودن شناسه اپلیکیشن (`bundleId`)**

- `TopicDisallowed`: **امکان پوش روی شناسه اپلیکیشن مورد نظر مجاز نیست**

- `BadCertificate`: **نامعتبر بودن گواهی اپل**

از گواهی که در تنظیمات ارسال نوتیفیکیشن سرور اپل (APNs) قرار دادید اطمینان یابید.

- `BadCertificateEnvironment`: **عدم همخوانی گواهی اپل با محیط (sandbox یا production)**

- `ExpiredProviderToken`: **منقضی شدن توکن**

در صورتی که از روش PEM استفاده کردید، توکن شما پس از یکسال منقضی می‌شود.
