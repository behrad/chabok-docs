---
id: usecase-optimize-pre-install-campaigns
title:  موارد استفاده - بهینه‌سازی کمپین‌های نصب
layout: panel
permalink: panel/usecase-optimize-pre-install-campaigns.html
---


**جذب کاربر موثر** یکی از مهم‌ترین قدم‌های شما برای **رشد** اپلیکیشنتان است. در عین حال، با وجود شبکه‌های مختلف تبلیغاتی، کانال‌ها و رسانه‌های متنوع، مدیریت این فرایند پیچیدگی‌های خود را دارد. چابک به شما کمک می‌کند تا **از زمان اجرای کمپین نصب تا زمان حذف اپلیکیشن توسط کاربر** بتوانید همه چیز را **اندازه‌گیری** کنید و **کیفیت** کاربران خود را تحلیل کنید. در عین حال شما می‌توانید کمپین‌های دقیق‌تری براساس رفتار‌های درون‌برنامه‌ای ارسال کنید.

<Br>

### مناسب‌ترین شبکه تبلیغاتی را شناسایی کنید

با چابک مناسب‌ترین شبکه تبلیغاتی را از طریق **سنجش عملکرد و رفتار کاربر** پس از نصب شناسایی کنید. ساده‌ترین معیار سنجش عملکرد هر کمپین، **تعداد کلیک، نصب و نرخ تبدیل** آن است. با در اختیار داشتن این داده‌ها می‌توانید **کیفیت کمپین‌های** خود را بسنجید و آن‌ها را با هم مقایسه کنید؛ با این کار **مناسب‌ترین شبکه تبلیغاتی** را شناسایی خواهید کرد و می‌توانید دفعات بعد، کمپین‌های **بهینه‌تری** را طراحی کنید.

![عکس مربوطه](https://raw.githubusercontent.com/chabokpush/chabok-assets/master/chabok-docs/panel/Tracker-detail.png)

<Br>

### کیفیت کاربران خود را با توجه به کمپین‌های نصب آن‌ها بسنجید

چابک به طور پیش‌فرض **کمپین نصب** هر کاربر را در **پروفایل او** ثبت می‌کند. با این امکان شما می‌توانید رفتار و سوابق هر کاربر را با توجه به کمپین نصب او تحلیل کنید تا از کیفیت کاربرانی که با آن کمپین جذب شده‌اند، آگاه شوید. ویژگی منحصر به فرد چابک در مقایسه با بقیه سرویس‌ها، ثبت کردن تمام دستگاه‌های یک کاربر با **یک شناسه کاربری** است. در نتیجه شما رفتار‌های یک کاربر را در تمام دستگاه‌های او می‌توانید تجمیع کنید و تحلیل کاملی از او داشته باشید. همچنین چابک گزارشاتی را هم از رابطه کمپین با رفتار کاربر به شما می‌دهد. مثلا چه تعدادی از کاربران **کمپین جشنواره بهار** محصولی را به سبد خرید خود اضافه کردند یا بازدید‌های بیش از یک بار در روز داشته‌اند.

 ![عکس مربوطه](http://uupload.ir/files/3kc5_trackxyzz.png)

<Br>

### از جذب کاربران غیر واقعی و تقلب در کمپین جلوگیری کنید (Fraud Detection)

یکی دیگر از مزیت‌های شمارنده نصب چابک، تشخیص منابع و کانال‌هایی است که داده‌های غیر واقعی را وارد سیستم شما می‌کند. کتابخانه چابک با تحلیل رفتار کاربران از جذب یا ماندگاری کاربران **غیر واقعی** جلوگیری می‌کند. مثلا رفتارهایی مانند **فقط یکبار بازدید پس از نصب** یا **نصب‌های متعدد با یک آی‌پی (IP)** می‌تواند نشان دهنده **غیر واقعی بودن** آن کاربر باشد. 

<Br>

### با استفاده از سگمنت چابک، شمارش را براساس رفتار انجام دهید (CPA Model)

آنالیز و اندازه‌گیری‌های سنتی عملکرد کمپین‌ها از طریق شمارش **کلیک‌هایی** است که آن کمپین پس از انتشار در کانال‌های تبلیغاتی به عمل می‌آورد (مدل CPC). مدل پس از آن شمارش **نصب‌هایی** است که آن کمپین به دست‌ می‌آورد (مدل CPI). در حال حاضر پیشرفته‌ترین مدل برای **آنالیز عملکرد یک کمپین** شمارش و تحلیل **رفتاری** است که کاربر جذب شده از آن کمپین در اپلیکیشن انجام می‌دهند (مدل CPA). با چابک شما می‌توانید این مدل را با استفاده از قابلیت **سگمنت** تجربه کنید. در این حالت بر خلاف ادجاست می‌توانید حتی **رفتار‌های پیچیده کاربر** را به کمپین نصب وصل کنید. مثلا **فرکانس** یک رفتار کاربر در **محدوده زمانی خاصی** را می‌توانید با کمپین نصب آن تطبیق دهید. یا حتی رفتار‌ها را با هم **ترکیب کنید**. 

 ![عکس مربوطه](http://uupload.ir/files/wag0_cpa.png)

<Br>

### نحوه تعریف شمارنده

برای این کار فقط کافیست یک **شمارنده** برای کمپین نصب مورد نظر خود روی چابک تعریف کنید. چابک یک لینک اختصاصی در اختیار شما قرار می‌دهد. برای فهم بیشتر به نمونه پیاده‌سازی زیر توجه کنید:


#### ایجاد شمارنده نصب

برای رصد کمپین‌ها، باید در ابتدا با **پر کردن فرم شمارنده‌ی جدید**، آن را برای چابک تعریف کنید. این فرم در تنظیمات پنل> بخش **شمارنده‌ی نصب** قرار دارد. به عنوان مثال می‌خواهید شمارنده‌ی کمپینی را به مناسبت **یک جشنواره** برای نصب اپلیکیشنتان از طریق **کافه بازار** تعریف کنید:

 ![عکس مربوطه](https://raw.githubusercontent.com/chabokpush/chabok-assets/master/chabok-docs/panel/Create-tracker.png)

<Br>

شما در انتهای همین صفحه می‌توانید **تعداد کلیک، نصب و نرخ تبدیل** هر شمارنده را مشاهده کنید.

 ![عکس مربوطه](http://uupload.ir/files/p51o_trackerlist.png)

<Br>

#### مشاهده آمار شمارنده نصب

بعد از این که شما شمارنده برای کمیپن نصب خود ایجاد کردید، می‌توانید نمود آن را در جاهای مختلف پنل با داده‌های جمع‌آوری شده مشاهده کنید. به جز صفحه شمارنده نصب در تنظیمات، کمپین‌های نصب با تمام داده‌های آن، در داشبورد پنل همراه با نمودارهای مربوط قابل مشاهده است. همچنین در جزئیات دستگاه هر کاربر، **نام** کمپین نصب هم اضافه شده است.

![عکس مربوطه](https://raw.githubusercontent.com/chabokpush/chabok-assets/master/chabok-docs/panel/Tracker-detail.png)

<Br>

با توجه به تحریم کاربران ایرانی توسط ادجاست، ما یک راهنمای سریع و مطمئن آماده کرده‌ایم تا بتوانید به آسانی به چابک مهاجرت کنید.

<div align="center">   
    <a style="display: inline-block; text-align: center; border-radius: 40px; background: #4285f4; color: white !important; padding: 7px 25px; margin-right: 15px; cursor: pointer; transition: all 0.25s ease;" href="/android/migration-adjust-to-chabok.html">مهاجرت از ادجاست به چابک</a>
</div>
