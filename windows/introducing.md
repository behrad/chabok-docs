---
id: introducing
title: مفاهیم اولیه
layout: windows
permalink: windows/introducing.html
next: installation.html
---

## پوش

در مدل سنتی کلاینت-سرور همیشه کلاینت شروع کننده ارتباط و ارسال کننده اطلاعات است. اما در مدل‌های مدرن پیام‌رسانی به ارتباط‌های دوطرفه و در لحظه‌ای نیاز است که بتوان حتی از سمت سرور نیز اطلاعاتی را در همان لحظه مورد نیاز به سمت کلاینت فرستاد. این عملیات ارسال اطلاعات از سمت سرور به کلاینت را بدون اینکه کلاینت درخواستی برای دریافت آن‌ داشته باشد، پوش می‌نامیم. امروزه از ارتباط پوش به منظور آگاه ساختن یا به روز کردن سرویس گیرنده‌ها نسبت به رویدادی جدید آخرین وضعیت‌ها یا ارسال اطلاعات شخصی در لحظه استفاده می‌شود.


## کانال

پیام رسانی بین سرور چابک و کلاینت‌ها روی کانال‌ها انجام میشود. بنابراین برای دریافت پیام کلاینت باید روی کانال مربوط به آن ثبت نام (subscribe) شود. کلاینت چابک به طور پیش فرض کلاینت را روی یک کانال خصوصی به ازای شناسه کاربر و یک کانال گروهی ثبت نام می‌کند. کانال‌ها به منظور گروه‌بندی کاربران برنامه شما استفاده می‌شوند و می‌توانید با استفاده از آن به سادگی پیامی را به صورت جمعی برای کاربران خود ارسال کنید. مثلا در یک اپلیکیشن اطلاع‌رسانی یا خبری، هر یک از کاربران در زمینه‌های مختلفی همچون اخبار سیاسی، ورزشی یا اجتماعی علاقه‌مندی خود را در برنامه ثبت می‌کنند و انتظار دارند پس از انتشار اخبار در زمینه موردنظر، بلافاصله از انتشار خبر جدید مطلع شوند. با استفاده از قابلیت ارسال پیام روی کانال‌ها می‌توانید با انتشار یک پیام همه کاربرانی را که روی آن کانال ثبت نام کرده‌اند را مطلع کنید.

## عضویت در کانال‌ها

عمل ثبت نام کردن یک کلاینت روی یک کانال خاص برای دریافت پیام‌های ارسالی به آن کانال subscribe نامیده می‌شود و عمل برعکس آن unsubscribe نامیده می‌شود.


## ارسال پیام

اپلیکیشن می تواند با استفاده از کلاینت چابک، به سمت سرور اطلاعات ارسال نماید. عمل ارسال پیام از کلاینت به سرور publish نامیده می‌شودs
